---
title: Jelentősen egyszerűsödik a kisvállalkozások adózása jövőre
date: 2012-10-04 00:00:00 Z
categories:
- adó, járulék
layout: post
created: 1349359714
---

<p style="text-align: justify;">A kisvállalkozások a jövő évtől két új, egyszerű adónem közül választhatnak a tételes adóról és a kisvállalati adóról szóló törvény szerint.</p><p style="text-align: justify;"><br>A tételes adót egyéni vállalkozók, egyéni cégek, kizárólag magánszemély taggal rendelkező betéti és közkereseti társaságok választhatják. Mértéke főállású kisadózónként havi 50 ezer forint, nem főállású kisadózónként havi 25 ezer forint lesz.</p><p style="text-align: justify;">A tételes adó megfizetésével a vállalkozó mentesül a vállalkozói szja és az osztalékalap utáni adó vagy átalányadó bevallása és megfizetése alól. Kiváltja a tételes adó a társasági adót, az szja-t, a járulékokat, az egészségügyi hozzájárulást, a szociális hozzájárulási adót, valamint a szakképzési hozzájárulást is.</p><p style="text-align: justify;">A kisvállalati adót azok a vállalkozások választhatják, amelyeknek a létszáma az előző adóévben nem haladta meg a huszonötöt, elszámolandó bevétele pedig az 500 millió forintot. Az adó mértéke 16 százalék.</p>
