---
title: PÁLYÁZAT társadalmi vállalkozásoknak!
layout: post
date: '2017-02-22T00:00:00+01:00'
---
A Badur Alapítvány olyan szervezetek jelentkezését várja, akik mélyszegénységben élő közösségeket segítenek, és szeretnének társadalmi vállalkozást indítani, vagy egy már működő és társadalmi vállalkozást megszilárdítani és növekedési pályára állítani.

Mit nyerhet a pályázó szervezet a részvétellel?

> 5 hónapnyi ingyenes készségfejlesztési támogatást a társadalmi vállalkozási ötlet életképességének értékeléséhez, a társadalmi vállalkozás indításához és működtetéséhez (három kétnapos üzletviteli workshop és egyéni mentorálás keretében)

> Pénzügyi támogatást: A Badur Alapítvány pénzügyi támogatással ismeri el a legígéretesebb vállalkozásokat ötletük beindításához vagy vállalkozásuk fejlesztéséhez. A tervezett keretösszeg 10.000.000 Ft, mellyel legfeljebb két vállalkozást díjaz majd a zsűri.

> A pénzügyi támogatáson túl, a díjazott szervezetek további szakmai támogatásban is részesülhetnek, amely többek között magába foglalhat mentorálást, konzultációs lehetőséget, hozzáférést üzleti kapcsolatrendszerhez. A további szakmai támogatás megítéléséről, tartalmáról, időtartamáról a Badur Alapítvány kuratóriuma dönt, a nyertes szervezettel és a NESsT szakértőivel való egyeztetést követően..

A Pályázati kiírás és adatlap az alábbi linkekre kattintva érhetők el:

*   Pályázati felhívás
*   Pályázati adatlap

Beadási határidő: 2017\. április 14\. éjfél

Pályázati kiírásunkról március 20-án, Budapesten információs napot tartunk. A rendezvény programja a Badur Alapítvány honlapján érhető majd el.

Amennyiben kérdés merül fel a programmal kapcsolatban, Koppány Juditnál érdeklődhetnek, a judit.koppany@badurfoundation.org email címen, vagy a +36 1 487 8036-os telefonszámon.