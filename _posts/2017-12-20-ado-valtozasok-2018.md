---
title: ADÓ Változások 2018
layout: post
author: Gold Consulting
date: 2017-12-20 12:55:26 +0000
---
# **Minimálbér, garantált bérminimum változások**

## Munkavégzésre irányuló egyéb jogviszonyoknál a járulékfizetési kötelezettség megállapításához


| --- | --- | --- | --- |
|    **Minimálbér**    |    |    **30%**    |    **30-ad rész**    |
|    2018.01.01-jétől    |    138 000   Ft    |    41 400   Ft    |     1380   Ft    |

## Társas és egyéni vállalkozó járulékfizetési kötelezettsége megállapításához


| --- | --- |--- |
|    **A minimálbér összege**    |   |     **30-ad része**    |
|    2018.01.01-jétől    |    138 000 Ft    |     4600 Ft    |

## A garantált bérminimum összege


| --- | --- | --- |
|    **Havi  összege\***    |   |    **30-ad része**    |
|    2018.01.01-jétől    |    180 500 Ft    |     6016,66 Ft    |

\*a legalább középfokú iskolai végzettséget, illetőleg középfokú szakképzettséget igénylő munkakörben foglalkoztatott munkavállaló által, a teljes munkaidő teljesítése esetén is a garantált bérminimumot kell alkalmazni

# Szociális hozzájárulási adó

2018\. január 1-től  19,5 százalékra a szociális hozzájárulási adó. A társaságokat terhelő bérköltség tehát - elvileg - tovább mérséklődhet.

| --- | --- | --- | --- |
| **Naptári év** | **Szociális hozzájárulási adó (és szakképzési hozzájárulás)** | **Minimálbér (Ft)** | **Garantált bérminimum (Ft)** |
| 2017 | 23,5% | 127500 | 161000 |
| 2018 | 21% | 138000 | 180500 |

# Szociális hozzájárulási adó kedvezmények 2018.

Az alábbi táblázatban foglaljuk össze a 2018-ban igénybe vehető szociális hozzájárulási adókedvezményeket, kiegészítve azzal, hogy milyen hatósági igazolások szükségesek az egyes kedvezmények érvényesítéséhez és melyik kedvezményeknél kell a részmunkaidős foglalkoztatás kapcsán arányosítást alkalmazni.

| --- | --- |
|    Kedvezmény    |    Kedvezmény mértéke 2018-ban.    |
|    Gyermekgondozási   díj, illetve gyermekgondozást segítő ellátás, valamint a gyermeknevelési   támogatás folyósítása alatt vagy azt követően adható kedvezmény    |    Bruttó   munkabér, de legfeljebb 100 000 Ft 19,5 százalékával csökkenthető a szociális   hozzájárulási adó a foglalkoztatás első két évében, míg a foglalkoztatás   harmadik évében a fenti csökkentés az aktuális szociális hozzájárulási adó   fele, ami 2018-ban 9,75 százalék.\*    |
|    Minimum   három gyermekre tekintettel családi pótlékra szülőként jogosult és   gyermekgondozási díjban illetve gyermekgondozást segítő ellátásban vagy   gyermeknevelési támogatásban részesült vagy részesülő alkalmazása esetén   adható kedvezmény    |    Bruttó   munkabér, de legfeljebb 100 000 Ft 19,5 százalékával csökkenthető a szociális   hozzájárulási adó a foglalkoztatás első három évében, míg a foglalkoztatás   negyedik és ötödik évében a fenti csökkentés az aktuális szociális   hozzájárulási adó fele, ami 2018-ban 9,75 százalék.\*    |
|    Gyermekgondozási   szabadságról – feltéve, hogy a munkavállaló ezen időtartama alatt   csecsemőgondozási díjban, gyes-ben vagy gyermekgondozási díjban részesült –   visszatérő munkavállaló és ezen szabadság időtartama alatt vagy ezt követően foglalkoztatott   másik munkavállaló heti 20–20 órás részmunkaidős foglalkoztatása esetén   adható kedvezmény.    |    A két   természetes személy bruttó munkabérének, de legfeljebb a minimálbér   kétszeresének (azaz 276 000 forintnak) 7 százalékával csökkenthető a szociális   hozzájárulási adó. A kedvezmény legfeljebb 3 évig jár.    |
|    25 év   alatti, legfeljebb 180 nap biztosítási idővel rendelkező pályakezdő esetében   adható kedvezmény    |    A   szociális hozzájárulási adó a bruttó munkabér, de legfeljebb 100 000 Ft 19,5   százalékával csökkenthető maximum a foglalkoztatás első két évében.\*    |
|    25 év   alatti – kivéve a fenti pályakezdőt – és az 55 év feletti   foglalkoztatott utáni kedvezmény    |    A   szociális hozzájárulási adó a bruttó munkabér, de legfeljebb 100 000 Ft 9,75   százalékával csökkenthető első két évben    |
|    Karrier   Híd Programban résztvevők esetében járó kedvezmény.    |    A bruttó   munkabérnek, de legfeljebb a minimálbér kétszeresének (azaz 276 000   forintnak) 9,75 százalékával csökkenthető a szociális hozzájárulási adó.\*    |
|    Közfoglalkoztatás   esetén    |    Bruttó   közfoglalkoztatási bér, de legfeljebb a közfoglalkoztatási garantált bér 130   százalékának 9,75 százalékával csökkenthető az adó.    |
|    Kutatás-fejlesztési   tevékenység után érvényesíthető kedvezmény    |    Tao.   törvény 7. § (1) bekezdés t) pontja alapján érvényesített   adóalap-csökkentés eredményeként keletkező negatív adóalap 50 százalékának 9   százalékos adókulccsal számított összegével csökkenthető a szociális   hozzájárulási adó, amely azonban nem haladhatja meg a kutatás-fejlesztési   tevékenység közvetlen költségei között megjelenő, munkaviszonyban   foglalkoztatott természetes személyek vonatkozásában, egyéb érvényesített   szociális hozzájárulási adókedvezmény után fennmaradó havi szociális   hozzájárulási adókötelezettség összegét.    |
|    Kutatók,   fejlesztők utáni kedvezmény: Doktori (PhD) vagy ennél magasabb tudományos   fokozattal, vagy tudományos címmel rendelkező kutató, fejlesztő munkavállalót   foglalkoztató – vállalkozásként működő kutatóhelynek minősülő – kifizető   által igénybe vehető kedvezmény    |    A bruttó   munkabér, de legfeljebb 500 000 Ft 19,5 százalékával csökkenthető a szociális   hozzájárulási adó.    |
|    Nemzeti   felsőoktatásról szóló törvény szerint doktori képzésben részt vevő hallgató   vagy doktorjelölt munkavállalót foglalkoztató – vállalkozásként működő   kutatóhelynek minősülő – kifizető által igénybe vehető kedvezmény.    |    A bruttó   munkabér, de legfeljebb 200 000 Ft 9,75 százalékával csökkenthető az adó.    |
|    Megváltozott   munkaképességű vállalkozók és munkavállalók utáni kedvezmény.    |    A   kedvezmény a bruttó munkabér, egyéni vállalkozó által saját maga illetve a   tag után a kifizető által megállapított adóalap, de legfeljebb a minimálbér   kétszeresének (azaz 276 000 forintnak) 19,5 százalékával csökkenthető az   adó.\*    |
|    Mezőgazdasági   munkakörben – (FEOR-08) 6. főcsoport 61. csoportjába tartozó, a  7.   főcsoport 7333 számú foglalkozásából a  mezőgazdasági gép (motor)   karbantartója, javítója munkakörben és 8. főcsoport 8421 számú foglalkozás –   foglalkoztatott 25 év feletti és 55 év alatti munkavállalók után   érvényesíthető adókedvezmény    |    A bruttó   munkabér, de legfeljebb 100 000 Ft 9,75 százalékával csökkenthető az adó.    |
|    Szabad   vállalkozási zónában működő vállalkozás új munkavállalóira igénybe vehető   kedvezmény.    |    A   szociális hozzájárulási adó a bruttó munkabér, de legfeljebb 100 000 Ft 19,5   százalékával csökkenthető a foglalkoztatás első két évében, míg a   foglalkoztatás harmadik évében a fenti csökkentés az aktuális szociális   hozzájárulási adó fele, ami 2018-ban 9,75 százalék.    |
|    Szakképzettséget   nem igénylő munkakörben foglalkoztatottak utáni kedvezmény.    |    A bruttó   munkabér, de legfeljebb 100 000 Ft 9,75 százalékával csökkenthető az adó.    |
|    Tartósan   álláskeresők után igénybe vehető kedvezmény    |    Az adó a   bruttó munkabér, de legfeljebb 100 000 Ft 19,5 százalékával csökkenthető a   foglalkoztatás első két évében, míg a foglalkoztatás harmadik évében a fenti   csökkentés az aktuális szociális hozzájárulási adó fele, ami 2018-ban 9,75   százalék.\*    |

# Egészségügyi hozzájárulás és EKHO

Az egészségügyi hozzájárulás 22 százalékos mértékű kulcsa is csökken 19,5 százalékra. A változás  értelemszerűen kihat egyes cafeteria-juttatások után fizetendő közterhekre is: az egyes meghatározott juttatások esetében az adóterhelés 43,66 százalék helyett 40,71 százalékra változik.

Az egyszerűsített közteherviselési hozzájárulás (ekho) szabályai is módosulnak, amelynek értelmében a kifizetőt terhelő ekho 20-ról 19,5 százalékra csökken

# KATA

A törvény kibővíti a kisadózók tételes adójának választására jogosultak körét az ügyvédi irodákkal.

Emellett a fizetendő közteher mértéke - a minimálbér emelkedése ellenére – nem változik: a főállású katások havi 50 000 forintos (választásuk esetén 75 000 forintos) fizetési kötelezettségről beszélünk.

A főállású kisadózók által igénybevett pénzbeli ellátások alapja 94 400 forintra, illetve magasabb összegű tételes adó fizetése esetén 158 400 forintra emelkedik.

Nappali tagozatos kisadózó KATA- főállásúnak nem minősülő kisadózónak minősülnek,  havi 25 ezer forint tételes adót kell megfizetniük 2018. január 1-től

# Általános forgalmi adó

Az ún. tételes adatszolgáltatási kötelezettség (más néven belföldi összesítő nyilatkozat) értékhatára 2018. július 1-jétől csökken 1 millió forintról 100 ezer forintos ÁFA tartalomra.

Ez összefügg azzal, hogy ekkortól kerül bevezetésre a számlázó programok valós idejű online adatszolgáltatása is. A számlatömbből kiállított számlákról ugyancsak adatot kell majd szolgáltatni, ami manuális feltöltést jelent egy megadott NAV weboldalra (500.000 Ft feletti áfa tartalomnál azonnal 24 órán belül, 100.000 Ft felett 5 napon belül kell adatot szolgálttni)

2018\. január 1-től az internet hozzáférés áfa kulcsa a jelenlegi 18 százalékról, míg az emberi fogyasztásra alkalmas hal forgalmi adó kulcsa 27 százalékról 5 százalékra csökken.

Az éttermi szolgáltatások áfa kulcsa, amely 2017 januárjától 27 százalékról 18 százalékra csökkent, az 2018-tól kezdődően 5 százalékra mérséklődik. (Ezzel egyidejűleg azonban bevezetik a 4 százalékos turizmusfejlesztési hozzájárulást.)

Megjegyzés: Az ÁFA  alanyi adómentességet árbevételi határának emelését még nem szavazta meg az Országgyűlés, a tervezett 12 milliós értékhatár elfogadása az  Európai Uniós engedélyeztetésre vár, amennyiben a kormány deregulációs indítványának helyt adnak az kedvezően hat a kisvállalkozásokra, különösen a KATA szerint adózókra, hisz az alanyi adómentesség értékhatára egybe fog esni, a KATA értékhatárával, ami lényegesen tágítani fogja az érintett vállalkozók mozgásterét.

# KIVA

* A kisvállalati adó mértéke az idei 14 százalékról 13 százalékra csökken 2018-tól.
* Emelkedik az egyszerűsített foglalkoztatás napidíja
* Az egyszerűsített foglalkoztatásból származó adómentes napi jövedelem jövőre 8.255 forint lesz.

# Személyi jövedelemadó

* A legfontosabb változás, hogy a munkáltatói adómegállapítás lehetősége 2018-tól megszűnik, de a munkáltatók már 2017. évre vonatkozóan sem készíthetik el dolgozóik adóelszámolását. Korábban legalább 7-800 ezer dolgozó bevallása ezzel a módszerrel készült. A jövőben tehát a magánszemélyek már csak önadózással állapíthatják meg adójukat, méghozzá önállóan, vagy az adóhatóság közreműködésével, adóbevallási tervezet segítségével
* Újdonság, hogy az adóhatóság a mezőgazdasági őstermelők, az általános forgalmi adó fizetésére kötelezett magánszemélyek számára is készít bevallási tervezetet, első alkalommal a 2017. évre vonatkozóan. A magánszemély ezt a tervezetet kiegészítheti vagy adóhatósági közreműködés nélkül nyújthat be szja-bevallást.
* A kétgyermekes családok adókedvezménye - Tovább nő a családi kedvezmény mértéke a kétgyermekes családok esetében. 2018. január 1-jétől gyermekenként 15 000 forint helyett 17 500 forint adómegtakarítás érhető el.
* A lakásbérlet eho - 2018. január 1-jétől nem kell 14%-os mértékű egészségügyi hozzájárulást fizetniük a lakást bérbeadó magánszemélyeknek az évi 1 millió forint feletti ingatlan bérbeadásból származó jövedelmük után. További változás, hogy ha például a házastársak közös tulajdonában álló ingatlanhoz kapcsolódó adókötelezettséget teljes egészében az egyik házastárs teljesíti, akkor a párja nevére szóló számlákat (például rezsiköltséget) is elszámolhatja.
* A munkáltató által biztosított albérlet adómentessége -  munkáltató által adómentesen adható mobilitási célú lakhatási támogatás mértéke a foglalkoztatás első két évében – melyet azonban 2018-tól kell számolni – a minimálbér 40 százalékáról 60 százalékára nő.

# Társasági adó

Egy külön módosító törvény alapján a fejlesztési adókedvezmény a jövőben két új jogcímen is igénybe vehető lesz:

* jelenértéken legalább 6 milliárd forint értékű beruházás és
* a jelenértéken legalább 3 milliárd forint értékű munkahelyteremtést szolgáló beruházás üzembe helyezése esetén.

Mindkét esetben feltétel, hogy a beruházást nagyvállalkozás valósítsa meg a Közép-magyarországi régió támogatható településein, és az termék-diverzifikációt eredményező induló beruházásnak, vagy új eljárási innovációt eredményező induló beruházásnak minősüljön. Feltétel továbbá a Kormány határozatban foglalt jóváhagyása, melyhez viszont az Európai Bizottság engedélye is szükséges. A kedvezmény ráadásul létszám bővítésre, vagy bérköltség-növelésre vonatkozó vállaláshoz is kötött.

# Transzferár

2018-tól a szokásos piaci ár-megállapítási eljárás (APA) szabályai módosulnak. Egyrészt könnyítés az, hogy a kérelmeket elektronikus úton kell beadni a jövőben. Másrészt az adóhatósággal való első kapcsolatfelvétel, amikor a kérelem beadása előtti anonim egyeztetésre van lehetőség, a jövőben alkalmanként 500.000 forint igazgatási szolgáltatási díj befizetésével fog járni. Mivel a többi díjtétel nem változik, javasoljuk, hogy a potenciális kérelmezők az előzetes egyeztetési időpontjaikat még a 2017-es évre foglalják le az adóhatóságnál. Itt jegyezzük meg, hogy a transzferár-dokumentáció részletes szabályait új rendelet tartalmazza (a 32/2017. (X. 18.) NGM rendelet).
