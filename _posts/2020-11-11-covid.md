---
title: 'Összefoglaló a 2020.11.11-én hatályba lépett koronavírus járvány miatti védelmi intézkedésekről
'
date: '2020-11-11 13:15:48 UTC'
---



## Védelmi intézkedések

* este 8 óra és hajnal 5 óra között kijárási tilalom lesz. Felmentés csak a munkába és a munkából hazajárás, illetve rendkívüli esetekben lehetséges.
* minden gyülekezés tilos lesz, az éttermek bezárnak, csak házhoz szállítás lehetséges, az üzemi étkezdék azonban nyitva tarthatnak.
* Az üzletek és a fodrászatok és az egyéb kisipari szolgáltatók este 19 órakor bezárnak, a szállodák csak üzleti célból érkezett vendégeket fogadhatnak, turistákat pedig nem.
* általános rendezvénytilalom lép életbe: családi összejöveteleken, magánrendezvényeken legfeljebb tízen vehetnek részt, esküvők csak lakodalom nélkül lehetségesek, az egyházi, illetve a polgári szertartáson a szertartáshoz szükséges személyek, a tanúk, a szülők és a testvérek vehetnek részt, temetéseken pedig legfeljebb csak 50 fő vehet részt.
* a sportmérkőzéseket zárt kapuk mögött lehet megrendezni, szabad téren az egyéni sportolás megengedett, de az amatőr csapatsport tilos.
* A szabadidős létesítményeket - fitneszterem, fedett uszoda, múzeumok, színházak, állatkertek zárva kell tartani.
* a felsőoktatás csak online formában működhet, és a kollégiumokat, a felsőoktatási kollégiumokat is be kell zárni.
* a középiskolákban, nyolcadik osztály fölött digitális oktatás lép életbe, míg a bölcsődék, óvodák és általános iskolák a 14 év alattiak számára nyitva maradnak.
* a kórházi dolgozókat, az iskolai tanárokat, az óvónőket és a bölcsődei dolgozókat hetente célzottan tesztelni kell. Ezt akkor is meg kell tenni, ha tudják, hogy a gyorsteszt csak 50-60 százalékos biztonságot ad.

## Gazdasági intézkedések

* a szállodáknál a zárás utáni első harminc napban a november 8-áig történt foglalásokat, illetve azok 80%-át az állam megtéríti. Ennek feltétele, hogy a munkavállalót ne bocsássák el, és a munkavállalók megkapják a fizetésüket.
* az éttermeknek és a szabadidős létesítményeknek a dolgozóik után - a következő 30 napra - nem kell járulékot fizetni, és az állam a munkavállalók bérének a felét megtéríti.   
Ezek az intézkedések kedd éjféltől, vagyis szerda 0 órától léptek hatályba, és most harminc napra vezetik be őket, de szükség esetén meghosszabbíthatják.   


[MUNKAVÉGZÉSRŐL SZÓLÓ IGAZOLÁS ](http://www.tavosz.hu/web/content/1150?access_token=1a9f7839-e2c4-4ee7-bc27-e81bdb84ef6c&unique=2177f0e47dbd00a6dbbc815fe505b082574570ba&download=true)
