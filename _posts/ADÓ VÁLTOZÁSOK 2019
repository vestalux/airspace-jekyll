---
title: 'ADÓ VÁLTOZÁSOK 2019'
date: '2018-10-24 08:58:21 UTC'
---

Több mint 600 ezer kisvállalkozó adózónak jelenthet könnyebbséget, hogy az alanyi áfamentesség jelenleg 8 millió forintos felső határa jövőre 12 millió forintra nő.A megemelt összeghatár megegyezik a kisadózó vállalkozások (KATA-s  adózók) bevételi határával.
A törvényjavaslatot  Pénzügyminisztérium készítette elő az Országgyűlésnek. A tervezett módosítások azt tükrözik, hogy a kormány a kis cégek számára számos, jelentős adócsökkentést és egyszerűsítést biztosít.. 


A PM államtitkára jelezte: a törvényjavaslat meghatározza, hogy elhúzódó projektek esetében milyen új építésű lakóingatlanokra alkalmazható 2020. január 1-jét követően is a kedvezményes, 5 százalékos mértékű lakásáfa. Ehhez a tulajdonjog ingatlan-nyilvántartásba történő bejegyzéséhez szükséges okiratot 2019. december 31-ig be kell nyújtani. Emellett a jövő év végéig a lakóingatlan szerkezetkész állapotú kell, hogy legyen, erről az ingatlan értékesítőjének egy formanyomtatványon nyilatkoznia kell a NAV-nak.
Változás várható az  üzleti és magáncélra is használt személygépkocsik áfabevallásával kapcsolatban. Jövőre a bejövő számlák áfa tartalmának 50 százaléka külön útnyilvántartás vezetése nélkül is levonható lesz. Azaz a használatot megosztó autók után az esedékes bérleti vagy lízingdíj áfatartalmának a felét automatikusan lehet majd levonni a javaslatcsomag elfogadását követően. Ebben az esetben tehát mentesülnek majd a cégek a szigorú útnyilvántartás vezetése alól.

A Pénzügyminisztérium közleménye arra is kitért, hogy jövőre többek között a kétgyermekes családok adókedvezménye havi ötezer forinttal emelkedik, az UHT és az ESL tej áfája a legalacsonyabb mértékű - öt százalékos - lesz.
Forrás:MTI


[
