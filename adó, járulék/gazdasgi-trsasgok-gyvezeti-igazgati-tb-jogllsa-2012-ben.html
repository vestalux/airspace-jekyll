<!DOCTYPE html><html class="no-js"><head><meta charset="utf-8"><meta http-equiv="X-UA-Compatible" content="IE=edge"><title>Gazdasági társaságok ügyvezetői, igazgatói tb-jogállása 2012-ben</title><meta name="description" content=""><meta name="viewport" content="width=device-width, initial-scale=1"><link rel="shortcut icon" type="image/x-icon" href="/favicon.ico?"><link rel="stylesheet" href="/assets/css/style.css?v="> <script src="/js/all.js"></script><body><header><div class="container"><div class="row"><div class="col-md-12"><nav class="navbar navbar-default"><div class="container-fluid"><div class="navbar-header"> <button type="button" class="navbar-toggle collapsed" data-toggle="collapse" data-target="#bs-example-navbar-collapse-1"> <span class="sr-only">Toggle navigation</span> <span class="icon-bar"></span> <span class="icon-bar"></span> <span class="icon-bar"></span> </button> <a class="navbar-brand" href="/"> <img src="/img/logo.png" alt="Gold Consulting Logo"> </a></div><div class="collapse navbar-collapse" id="bs-example-navbar-collapse-1"><ul class="nav navbar-nav navbar-right"><li><a href="/">Kezdőlap</a><li><a href="/hirek">Hírek</a><li><a href="/szolgaltatasok">Szolgáltatások</a><li><a href="/kapcsolat">Kapcsolat</a></ul></div></div></nav></div></div></div></header><div class="post"><section id="intro" style="border: 1px dotted #ddd;"><div class="container"><div class="row"><div><div class="block"><h1>Gazdasági társaságok ügyvezetői, igazgatói tb-jogállása 2012-ben</h1><div class="post-info-wrapper"> Dátum <span class="bold">2012-01-16 </span></div><hr /><p><p style="text-align: justify;">Ha a tag <strong>megbízásos jogviszonyban</strong> kizárólag <strong>ügyvezetői feladatokat</strong> lát el, tehát mellette a társaságban más tevékenységet nem végez, a megbízásra tekintettel 2012-tól már <strong>társas vállalkozónak minősül</strong>.<p style="text-align: justify;">A gazdasági társaságról szóló törvény szerint a gazdasági társaságok tagjai a vezető tisztségviselői feladatokat megbízásos jogviszony alapján vagy munkaviszonyban végezhetik.<p style="text-align: justify;">A <strong>vezető tisztséget</strong> - ha a társasági szerződés eltérően nem rendelkezik - <strong>nem láthatja el</strong> munkaviszonyban az <strong>egyszemélyes korlátolt felelősségű társaság tagja</strong>, illetve a közkereseti és a betéti társaság üzletvezetésre egyedül jogosult tagja.<br />A vezető tisztségviselők társadalombiztosítási jogállására vonatkozóan 2012. január 1-jétől új szabályok kerülnek bevezetésre.<p style="text-align: justify;"><strong>Nincs változás</strong> annál a betéti társaság, közkereseti társaság és korlátolt felelősségű társaság tagjánál, aki <strong>a társaság ügyvezetését munkaviszony keretében látja el</strong>, 2012-től változatlanul munkaviszonyban állónak minősül.<p style="text-align: justify;">Abban az esetben, ha a vezető tisztségviselés megbízás alapján történik, vizsgálni kell, hogy a tag csak vezető tisztségviselői feladatokat lát el, vagy a tag a társas vállalkozásban egyidejűleg más tevékenységet is végez-e.<p style="text-align: justify;">Ha a tag megbízásos jogviszonyban kizárólag ügyvezetői feladatokat lát el, tehát mellette a társaságban más tevékenységet nem végez, a megbízásra tekintettel 2012-tól már társas vállalkozónak minősül.<p style="text-align: justify;">Az ügyvezetésen felüli munkavégzés, közreműködés jellemzően munkaviszonyban, megbízásban látható el, vagy személyes közreműködés formájában történhet, ez utóbbi társas vállalkozói jogviszonynak minősül.<p style="text-align: justify;">Ha a tag a vezető tisztségviselést megbízásban látja el, és mellette a saját társaságában munkaviszonyban áll, vagy megbízás alapján végez valamilyen tevékenységet, akkor a vezető tisztség tekintetében a tag társas vállalkozónak minősül, tehát társadalombiztosítási szempontból a megbízást át kell minősíteni társas vállalkozói jogviszonnyá.<p style="text-align: justify;">Amennyiben a tag a vezető tisztségviselői feladatokat megbízás alapján végzi, és mellette a saját társaságában ténylegesen és személyesen közreműködik, a személyes közreműködésre tekintettel a tagot társas vállalkozónak kell tekinteni, és ebben az esetben a megbízásban ellátott vezető tisztségviselői tevékenység tekintetében a vezető tisztségviselő nem válik társas vállalkozóvá, hanem az ún. választott tisztségviselőkre vonatkozó szabályokat kell esetében alkalmazni.<p style="text-align: justify;">Az a körülmény, hogy a tag a vezető tisztségviselői tevékenység ellátásával egyidejűleg más foglalkoztatónál is munkaviszonyban áll vagy egyéb jogviszonyban végez munkát, illetve más társaság tagjaként személyesen közreműködik, nem befolyásolja a megbízásban ellátott vezető tisztség minősítését, ennek kizárólag a tag járulékfizetési kötelezettségének megállapításakor van jelentősége, például ún. többes jogviszonyos társas vállalkozónak minősül.<p style="text-align: justify;">Ha a tag a vezető tisztségviselői tevékenysége tekintetében társas vállalkozónak minősül, a biztosítási kötelezettsége a társas vállalkozásnál létesített vezető tisztségviselői jogviszony létrejötte napjától annak megszűnése napjáig tart.<p style="text-align: justify;">Az új szabályokat értelemszerűen csak <strong>2012. január 1-jétől kell alkalmazni</strong>, tehát a jogviszonyokat <strong>nem kell visszamenőlegesen módosítani</strong>. Ugyanakkor a biztosítási jogviszonyt, illetve az abban bekövetkező változást, a ’T1041-es bejelentő és változásbejelentő lapon közölni kell. Például a tag megbízásban végezte a vezető tisztségviselést, melyben a jövedelmére tekintettel 2011-ben nem vált biztosítottá, 2012-től a jogviszony átminősülésével biztosított társas vállalkozó lesz, és ezen tényt a biztosítotti bejelentő lapon közölni kell.<p style="text-align: justify;">A havi adó- és járulék bevallásban az alkalmazás minősége kód kiválasztásakor is a Tbj. szerinti – esetlegesen módosításra kerülő – jogviszony kódját kell a foglalkoztatónak szerepeltetni.<p style="text-align: justify;">Összegezve: a megváltozott szabályok alapján a társas vállalkozás tagja a vezető tisztségviselői jogviszonyt társadalombiztosítási szempontból vagy munkaviszonyban, vagy társas vállalkozói jogviszonyban, illetve választott tisztségviselői jogviszonyban láthatja el.<p style="text-align: justify;">A megbízásos jogviszonyban történő vezető tisztség ellátása csak a társas vállalkozáson kívül álló személy (nem tag) vonatkozásában lehetséges.</div></div></div></div></section></div><p class="center-text" style="padding: 30px;"> <a href="/hirek">Vissza a Hírekhez</a><footer><div class="container"><div class="row"><div class="col-md-12"><div class="footer-manu"><ul><li><a href="">Cégünkről</a><li><a href="/kapcsolat">Kapcsolat</a><li><a href="/hirek">Hírek</a></ul></div><style>#some-element { display: none; font-size: 10px; margin-top: 10px; padding: 5px; text-transform: uppercase; } #some-div:hover #some-element { display: block; }</style><ul class="social-icons"><li> <a href="https://plus.google.com/106974874137079810788"><i class="fa fa-google"></i></a><li> <a href="https://twitter.com/gold_consulting"><i class="fa fa-twitter"></i></a><li> <a href="https://www.facebook.com/gold.consulting/"><i class="fa fa-facebook"></i></a></ul><div id="some-div"><p>* <span id="some-element"> Copyright &copy; Design &amp; Developed by <a href="http://www.themefisher.com">Themefisher</a>. All rights reserved. </span></div><p></div></div></div></footer>
