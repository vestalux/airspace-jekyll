<!DOCTYPE html><html class="no-js"><head><meta charset="utf-8"><meta http-equiv="X-UA-Compatible" content="IE=edge"><title>Így változik a számvitel 2013-ban!</title><meta name="description" content=""><meta name="viewport" content="width=device-width, initial-scale=1"><link rel="shortcut icon" type="image/x-icon" href="/favicon.ico?"><link rel="stylesheet" href="/assets/css/style.css?v="> <script src="/js/all.js"></script><body><header><div class="container"><div class="row"><div class="col-md-12"><nav class="navbar navbar-default"><div class="container-fluid"><div class="navbar-header"> <button type="button" class="navbar-toggle collapsed" data-toggle="collapse" data-target="#bs-example-navbar-collapse-1"> <span class="sr-only">Toggle navigation</span> <span class="icon-bar"></span> <span class="icon-bar"></span> <span class="icon-bar"></span> </button> <a class="navbar-brand" href="/"> <img src="/img/logo.png" alt="Gold Consulting Logo"> </a></div><div class="collapse navbar-collapse" id="bs-example-navbar-collapse-1"><ul class="nav navbar-nav navbar-right"><li><a href="/">Kezdőlap</a><li><a href="/hirek">Hírek</a><li><a href="/szolgaltatasok">Szolgáltatások</a><li><a href="/kapcsolat">Kapcsolat</a></ul></div></div></nav></div></div></div></header><div class="post"><section id="intro" style="border: 1px dotted #ddd;"><div class="container"><div class="row"><div><div class="block"><h1>Így változik a számvitel 2013-ban!</h1><div class="post-info-wrapper"> Dátum <span class="bold">2012-12-05 </span></div><hr /><p><p style="text-align: justify;">Számtalan változást hoz 2013 a számvitelben is, mi összeszedtük néhány sorban.<p style="text-align: justify;">A november 29-én 2012. évi CLXXVIII. számú törvényként kihirdetett adócsomag a számviteli törvény, jövő évi módosításait is tartalmazza.<p style="text-align: justify;"><strong>Mikrogazdálkodói standard</strong><p style="text-align: justify;">Változik a kisebb vállalatok által választható egyszerűsített beszámolóforma. Megszűnik a sajátos egyszerűsített éves beszámoló típusa, amelyet a mikrogazdálkodói egyszerűsített éves beszámoló vált fel. A mikrogazdálkodói egyszerűsített éves beszámolóra vonatkozó részletes számviteli szabályokat kormányrendelet fogja szabályozni. 2013-tól mikrogazdálkodói egyszerűsített éves beszámolót készíthet a könyvvizsgálatra nem kötelezett vállalkozó, ha két egymást követő üzleti évben a mérleg fordulónapján a következő három mutatóérték közül bármelyik kettő nem haladja meg az alábbi határértéket:<ul style="text-align: justify;"><li>a mérlegfőösszeg a 100 millió forintot,<li>az éves nettó árbevétel a 200 millió forintot,<li>az üzleti évben átlagosan foglalkoztatottak száma a 10 főt.</ul><p style="text-align: justify;">A mikrogazdálkodói egyszerűsített éves beszámoló választása esetén a vállalkozó a választásától – a határértékek teljesítése mellett – leghamarabb három, mikrogazdálkodói egyszerűsített éves beszámolóval lezárt üzleti év után térhet el.<p style="text-align: justify;"><strong>Beszámoló készítés kényszertörlési eljárás és átalakulás esetén</strong><p style="text-align: justify;">A cégtörvény alapján bizonyos esetekben kényszertörlési eljárásra kerülhet sor, illetve a kényszertörlési eljárás felszámolási eljárásba fordulhat át. A számviteli törvény módosítása rendezi a kényszertörlési eljárásra vonatkozó beszámolási kötelezettséget. Ennek értelmében a vállalkozó kényszertörlési eljárása esetén az üzleti év az előző üzleti év mérlegfordulónapját követő naptól a kényszertörlési eljárás kezdő időpontját megelőző napig – mint mérlegfordulónapig – terjedő időszak. A kényszertörlési eljárás időszaka egy üzleti évnek minősül, függetlenül annak időtartamától. Ha a kényszertörlési eljárás lefolytatása során felszámolási eljárás kerül elrendelésre, a felszámolás időszaka üzleti évének kezdő napja a felszámolás elrendelésének a napja.<p style="text-align: justify;">A számviteli törvény módosítása egyértelművé teszi, hogy az átalakulás során megszűnő gazdasági társaság köteles a végleges vagyonmérleg elkészítését megelőzően az átalakulás napjával – mint mérlegfordulónappal – a számviteli törvény szerinti beszámolóját elkészíteni, és annak letétbe helyezéséről és közzétételéről is gondoskodnia kell.<p style="text-align: justify;"><strong>Üzleti év mérlegfordulónapjának megváltoztatása</strong><p style="text-align: justify;">A számviteli törvény szerint az üzleti év mérlegfordulónapjának megváltoztatására három, beszámolóval lezárt üzleti év után vagy az anyavállalat személyében bekövetkezett változás esetén van lehetőség.<p style="text-align: justify;">A számviteli törvény eddig megkövetelte, hogy a megváltoztatott mérlegfordulónappal készített beszámoló kiegészítő mellékletében a mérleg és az eredménykimutatás adatai mellett bemutatásra kerüljenek az azokkal összehasonlítható (egy üzleti évvel korábbi) bázisadatokat tartalmazó mérleg és eredménykimutatás adatai is. Ennek a követelménynek a teljesítése a szakmai nehézségek mellett jelentős erőforrásokat vett igénybe, így a továbbiakban az összehasonlító adatok bemutatása a kiegészítő mellékletben nem kötelező.<p style="text-align: justify;"><strong>Önellenőrzés</strong><p style="text-align: justify;">Megváltozik a háromoszlopos beszámoló készítését meghatározó jelentős összegű hiba értékhatára, a megváltozott szabályt már a 2012. évben induló üzleti évről készített beszámolóra is lehet alkalmazni.<p style="text-align: justify;">A hatályos szabályozás szerint minden esetben jelentős összegű az ellenőrzések során feltárt hiba, ha az ugyanazon évet érintően megállapított hibák, hibahatások eredményt, saját tőkét növelő-csökkentő értékének együttes (előjeltől független) összege meghaladja az ellenőrzött üzleti év mérlegfőösszegének 2 százalékát, illetve ha a mérlegfőösszeg 2 százaléka meghaladja az 500 millió forintot, akkor az 500 millió forintot.<p style="text-align: justify;">A törvénymódosítás értelmében a jelentős összegű hiba határa maradt az adott üzleti év mérlegfőösszegének 2 százaléka általános szabályként, ha azonban a mérlegfőösszeg 2 százaléka nem haladja meg az 1 millió forintot, akkor 1 millió forint a hibahatár. Lényeges változás, hogy a törvényből hatályon kívül helyezték a megbízható és valós képet lényegesen befolyásoló hiba fogalmát és az ehhez kapcsolódó ismételt beszámoló közzétételi kötelezettséget. Ez a módosítás 2013. január 1-jével lép hatályba. Az indokolás szerint a magyar vállalati gyakorlatban elhanyagolható az ismételt közzétételre kerülő beszámolók száma, így ez a módosítás egyszerűsíti a vállalati adminisztrációt.<p style="text-align: justify;"><strong>Támogatásból beszerzett, térítés nélkül kapott eszközökhöz kapcsolódó halasztott bevétel</strong><p style="text-align: justify;">A támogatásból beszerzett, illetve a térítés nélkül kapott eszközökhöz a számvitelben halasztott bevétel elszámolás kapcsolódik. A halasztott bevételt az eszköz bekerülési értékének, illetve a bekerülési értéke arányos részének költségkénti, ráfordításkénti elszámolásakor kell megszüntetni.<p style="text-align: justify;">Ezen eszközök későbbi esetleges felújításakor, illetve átalakulás során történő felértékelésekor a hatályos előírásokból eddig nem következett, hogy a felértékelés során keletkező többletet figyelembe kell-e venni a halasztott bevétel feloldása során. A törvénymódosítás értelmében a halasztott bevétel megszüntetésekor a bekerülési érték növekményét figyelmen kívül kell hagyni, ha az eszköz bekerülési értéke a használatba vételt követően megnő, illetve a halasztott bevétel feloldása szempontjából figyelmen kívül kell hagyni azt is, ha az eszköz bekerülési értékének megnövekedése mellett annak hasznos élettartama is megnő.<p style="text-align: justify;"><strong>Osztalékfizetés szabad eredménytartalékból</strong><p style="text-align: justify;">A jogalkalmazás során tapasztalt bizonytalanság megszüntetése érdekében a törvénymódosítás egyértelművé teszi, hogy negatív tárgyévi adózott eredmény esetében, amennyiben történik osztalékfizetés, és ahhoz a szabad eredménytartalékból is használnak fel összeget, az eredménykimutatásban eredménytartalék igénybevétele osztalékra, részesedésre címen a szabad eredménytartalékból igénybe vett összeget kell kimutatni, míg a mérleg szerinti eredmény a negatív tárgyévi adózott eredménnyel azonos összegű lesz.<p style="text-align: justify;"><strong>Az üzembe helyezés időpontja</strong><p style="text-align: justify;">A módosítás meghatározza az eszköz üzembe helyezésének (aktiválásának) időpontját, amely az az időpont, amikor az eszköz a szokásos vállalkozási tevékenység keretében rendeltetésszerűen hasznosításra kerül. Ezzel lehetővé válik, hogy egyes, a rendeltetésszerű használatot nem érintő hatósági engedélyek hiánya (vagy a hatósági eljárás elhúzódása) esetén is sor kerülhessen az aktiválásra, és így megvalósulhasson a végzett tevékenység megfelelő költségelszámolása.<p style="text-align: justify;"><strong>A tartósság fogalma az értékelés során</strong><p style="text-align: justify;">A törvénymódosítás útmutatást ad a mérlegtételek értékelése kapcsán használt tartósság feltétel értelmezéséhez. Eszerint tartósnak minősül a könyv szerinti érték és a piaci érték különbözete, ha az a múltbeli tények vagy jövőbeni várakozások alapján legalább egy évig fennáll. A különbözet tartósnak minősül – a fennállásának időtartamától függetlenül – akkor is, ha az az értékeléskor rendelkezésre álló információk alapján véglegesnek tekinthető.<p style="text-align: justify;"><strong>Skontó elszámolása</strong><p style="text-align: justify;">A számviteli törvény szerint a szerződésben meghatározott fizetési határidőn (esedékességen) belül történő pénzügyi rendezés esetén kapott engedményt a pénzügyi műveletek egyéb bevételei között kell elszámolni, az így adott engedmény összegét pedig a pénzügyi műveletek egyéb ráfordításai között. Az így elszámolt engedmény összegét eddig a törvény a késedelmi kamattal arányos összegben maximálta, ez a korlát a jövőben a szerződésben meghatározott, a pénzügyileg rendezendő ellenérték 3%-át meg nem haladó összeg lesz.<p style="text-align: justify;"><strong>Egyéb számviteli változások</strong><p style="text-align: justify;">Pontosításra került a szellemi termékek definíciója a szellemi alkotások jogával és a hatályos jogszabályokkal összhangban.<p style="text-align: justify;">A számviteli törvény módosítása egyértelművé teszi, hogy a készletek között áruként kell kimutatni a használatba vétel időpontjától azokat az értékesítési céllal beszerzett vagy előállított eszközöket, amelyeket a vállalkozó az értékesítésig átmenetileg használatba vett (például a tesztautót).<p style="text-align: justify;">A módosítás szűkíti a számviteli konszolidációs mentesítési kört azon tőzsdei vállalkozások esetében, amelyek az összevont (konszolidált) éves beszámolójukat az IFRS-ek szerint készítik el, mivel az esetükben a konszolidálási kört nem a számviteli törvény, hanem az IFRS-ek határozzák meg.<p style="text-align: justify;"><strong>Elektronikus számla</strong><p style="text-align: justify;">A számviteli törvényt az áfa törvény elektronikus számla kiállításával kapcsolatos módosításával is összhangba hozzák. Az áfa törvény módosítása egységesen kezeli a papír alapú és az elektronikus számlákat, és mindkét típusú számlával kapcsolatban előírja, hogy a számla kibocsátásának időpontjától a számla megőrzésére vonatkozó időszak végéig biztosítani kell a számla eredetének hitelességét, az adattartalma sérthetetlenségét és az olvashatóságát.<p style="text-align: justify;">A módosított jogszabály nem írja elő kötelezően, hogy ennek a feltételnek hogyan lehet eleget tenni. Az áfa irányelvvel összhangban az egyik lehetséges technológiai megoldás az elektronikus számla minősített elektronikus aláírással történő kiállítása. Az elektronikus számla alkalmazásához továbbra is a számlabefogadó beleegyezése szükséges.<p style="text-align: justify;"><strong>A könyvvizsgálói kamarai törvény módosítása</strong><p style="text-align: justify;">A könyvvizsgálói kamarai törvény módosítása szerint speciális könyvvizsgálói minősítést nem csupán igazolt gyakorlattal lehet megszerezni, hanem a minősítés három év általános könyvvizsgálói gyakorlat mellett szakmai minősítő vizsga teljesítésével is megszerezhető.</div></div></div></div></section></div><p class="center-text" style="padding: 30px;"> <a href="/hirek">Vissza a Hírekhez</a><footer><div class="container"><div class="row"><div class="col-md-12"><div class="footer-manu"><ul><li><a href="">Cégünkről</a><li><a href="/kapcsolat">Kapcsolat</a><li><a href="/hirek">Hírek</a></ul></div><style>#some-element { display: none; font-size: 10px; margin-top: 10px; padding: 5px; text-transform: uppercase; } #some-div:hover #some-element { display: block; }</style><ul class="social-icons"><li> <a href="https://plus.google.com/106974874137079810788"><i class="fa fa-google"></i></a><li> <a href="https://twitter.com/gold_consulting"><i class="fa fa-twitter"></i></a><li> <a href="https://www.facebook.com/gold.consulting/"><i class="fa fa-facebook"></i></a></ul><div id="some-div"><p>* <span id="some-element"> Copyright &copy; Design &amp; Developed by <a href="http://www.themefisher.com">Themefisher</a>. All rights reserved. </span></div><p></div></div></div></footer>
