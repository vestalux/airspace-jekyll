<!DOCTYPE html><html class="no-js"><head><meta charset="utf-8"><meta http-equiv="X-UA-Compatible" content="IE=edge"><title>Széll Kálmán Terv 2.0</title><meta name="description" content=""><meta name="viewport" content="width=device-width, initial-scale=1"><link rel="shortcut icon" type="image/x-icon" href="/favicon.ico?"><link rel="stylesheet" href="/gold-new/assets/css/style.css?v="> <script src="/gold-new/js/all.js"></script><body><header><div class="container"><div class="row"><div class="col-md-12"><nav class="navbar navbar-default"><div class="container-fluid"><div class="navbar-header"> <button type="button" class="navbar-toggle collapsed" data-toggle="collapse" data-target="#bs-example-navbar-collapse-1"> <span class="sr-only">Toggle navigation</span> <span class="icon-bar"></span> <span class="icon-bar"></span> <span class="icon-bar"></span> </button> <a class="navbar-brand" href="/gold-new/"> <img src="/gold-new/img/logo.png" alt="Gold Consulting Logo"> </a></div><div class="collapse navbar-collapse" id="bs-example-navbar-collapse-1"><ul class="nav navbar-nav navbar-right"><li><a href="/gold-new/">Kezdőlap</a><li><a href="/gold-new/hirek">Hírek</a><li><a href="/gold-new/szolgaltatasok">Szolgáltatások</a><li><a href="/gold-new/kapcsolat">Kapcsolat</a></ul></div></div></nav></div></div></div></header><div class="post"><section id="intro" style="border: 1px dotted #ddd;"><div class="container"><div class="row"><div><div class="block"><h1>Széll Kálmán Terv 2.0</h1><div class="post-info-wrapper"><p class="italic">Írta <span class="bold"></span> Dátum <span class="bold">2012-04-25 </span></div><hr /><p><p style="text-align: justify;"><strong><img src="/sites/goldconsulting.eu/files/img/200px-Sz%C3%A9ll_K%C3%A1lm%C3%A1n.jpg" alt="Széll Kálmán" title="Széll Kálmán" style="float: left; margin-right: 10px;" height="240" width="200" />A kormány elfogadta a „Következő lépés, Széll Kálmán Terv 2.0” programot, amelynek része a Brüsszelbe elküldött Konvergencia Program és Nemzeti Reform Program.</strong><p style="text-align: justify;">A kormány korábbi vállalását teljesítve 2013-ban kivezeti a válságadókat és a Bankszövetséggel kötött megállapodás értelemében felére csökkenti a bankadót. A Széll Kálmán Terv 2.0-val a Kormány véglegesíti az átállást egy olyan adórendszerre, amely a fogyasztási és forgalmi adó növelésével teremti meg a munkát terhelő adók csökkentésének forrását.<p style="text-align: justify;"><em>Telekommunikáció</em><p style="text-align: justify;">A megkezdett percenként, illetve elküldött SMS-enként 2 forintos távközlési szolgáltatási adót kell fizetni, hasonló adó Máltán és az Egyesült Államok egyes tagállamaiban már létezik. Azonban a júliusra - igen szűkös határidővel - bevezetésre tervezett adó kidolgozása még kétséges és sok kérdést vet fel.<p style="text-align: justify;"><em>Pénzügy</em><p style="text-align: justify;">Jövőre 0,1 százalékos kulccsal indul a pénzügyi tranzakciós „illeték”, amely 130–228 milliárd forinttal növelheti a bevételeket: a 130 milliárd forinthoz elég egy tranzakciónként 30 ezer forintos felső határ, ez azonban lehet magasabb is, és az sem kizárt, hogy végül egy sávos konstrukció lesz, a készpénzforgalmat pedig magasabb kulcs fogja büntetni.<p style="text-align: justify;"><em>Biztosítás</em><p style="text-align: justify;">A biztosításszektorban a különadót, a baleseti adót és a tűzvédelmi hozzájárulást egységes biztosítási adó „váltja ki”, ennek kulcsa a kgfb esetén 30 százalék, a cascónál 15 százalék, a baleseti és vagyonbiztosításoknál pedig 10 százalék lesz.<p style="text-align: justify;"><em>Energia</em><p style="text-align: justify;">Az energiaszektor különadóját 2012-vel kivezetik, de az energiaellátók (2009-ben bevezetett) jövedelemadójának kulcsa jövőre 8 százalékról 16 százalékra emelkedik, ami 55 milliárd forintos többletbevételt jelent a tervek szerint.<p style="text-align: justify;"><em>Adók</em><p style="text-align: justify;">Megszűnik ugyanakkor néhány kisebb adó: a gyógyszertár szolidaritási díj, a magánszemélyek 98 százalékos különadója, valamint a katasztrófavédelmi hozzájárulás.<p style="text-align: justify;"><em>Útdíj</em><p style="text-align: justify;">Az elektronikus útdíjat legkésőbb 2013. július 1-ig kell bevezetni: ettől éves szinten 150 milliárd forintot vár a kormány, így a 2013-as egyenleget „mindössze” 75 milliárd forinttal fogja javítani. A környező országokban szinte mindenütt bevezették már az e-útdíj-rendszert. Ausztriában, Lengyelországban, Csehországban, Szlovákiában, Szlovéniában, Horvátországban egyaránt létrehozták.<p style="text-align: justify;"><em>Önkormányzat</em><p style="text-align: justify;">Az önkormányzatok a strukturális reformok vesztesei: a terv tavalyihoz képest mintegy 100 milliárd forintos megszorítást irányoz elő: ebből 73 milliárd a már elfogadott, nagyrészt jövőre hatályba lépő intézkedésekből – kistelepülési önkormányzatok összevonása, megyei intézmények államosítása, önkormányzati hitelezés szigorítása – származhat, a fennmaradó részt a városoknak kell megspórolniuk, közelebbről meg nem határozott módon.<p style="text-align: justify;"><em>Oktatás</em><p style="text-align: justify;">2013-tól minden iskola állami fenntartásba kerül. Az állam a teljes közoktatási rendszert magához veszi az óvodák kivételével, így a bérezés is állami feladat lesz. Az önkormányzatnak az iskolai infrastruktúrát kell fenntartania saját zsebből, valamint a gyerekek étkeztetését is el kell látnia. A felsőoktatás támogatása is tovább szűkül jövőre, azt azonban még nem ¬írja le a program, hogy pontosan mennyivel.<p style="text-align: justify;"><em>Közlekedés</em><p style="text-align: justify;">A tömegközlekedésben is további megszorítások várhatók. A helyközi közlekedés támogatását 45–60 milliárd forinttal csökkentenék, az igazi vesztes azonban Budapest lehet. Jövőre már csak 10 milliárd forintot kapna a főváros a BKV működtetésére az idei 32,3 milliárd után. Hosszú távon pedig a cél az, hogy egyáltalán ne adjon az állam közvetlen támogatást a fővárosi tömegközlekedésre, hanem legyen önfenntartó a rendszer. A költségeket az elektronikus útdíj bevételeiből, Budapest és az agglomeráció nagyobb hozzájárulásával, dugódíjjal, valamint jegyáremeléssel kéne kitermelni.<p style="text-align: justify;"><em>Gyógyszer</em><p style="text-align: justify;">A Széll Kálmán-terv újabb verziója idén 10, jövőre további 40 milliárd forint megtakarítást irányoz elő a gyógyszer-támogatási kiadásokban.<p style="text-align: justify;"><em>Állam</em><p style="text-align: justify;">Mindezek eredményeként az államháztartás GDP-arányos hiánya az idén a korábbi tervekkel összhangban 2,5 százalék lehet (a magánnyugdíjpénztári tagok idei visszalépéséből származó pluszbevételek nélkül), jövőre pedig tovább, 2,2 százalékra csökkenhet a deficit.<p style="text-align: justify;">A program alap-makropályája az idén mindössze 0,1 százalékos GDP-növekedéssel számol (és ugyanezt az ütemet valószínűsíti az EU egészére is). A háztartások fogyasztása 2012-ben 1,4 százalékkal csökken a prognózis szerint: a végtörlesztés és az árfolyamgát rendre 370, illetve 150 milliárd forinttal javítja ugyan a háztartások nettó vagyoni helyzetét, de prognózis szerint a megtakarítási ráta is nőni fog. A munkaerőpiacon nem várható fordulat: az átlagos munkanélküliség az idén is a tavalyi, 10,9 százalékos szinten marad, az infláció viszont 1,3 százalékponttal, 5,2 százalékra emelkedik.</div></div></div></div></section></div><p class="center-text" style="padding: 30px;"> <a href="/gold-new/hirek">Vissza a Hírekhez</a><footer><div class="container"><div class="row"><div class="col-md-12"><div class="footer-manu"><ul><li><a href="/gold-new">Cégünkről</a><li><a href="/gold-new/kapcsolat">Kapcsolat</a><li><a href="/gold-new/hirek">Hírek</a></ul></div><style>#some-element { display: none; font-size: 10px; margin-top: 10px; padding: 5px; text-transform: uppercase; } #some-div:hover #some-element { display: block; }</style><ul class="social-icons"><li> <a href="https://plus.google.com/106974874137079810788"><i class="fa fa-google"></i></a><li> <a href="https://twitter.com/gold_consulting"><i class="fa fa-twitter"></i></a><li> <a href="https://www.facebook.com/gold.consulting/"><i class="fa fa-facebook"></i></a></ul><div id="some-div"><p>* <span id="some-element"> Copyright &copy; Design &amp; Developed by <a href="http://www.themefisher.com">Themefisher</a>. All rights reserved. </span></div><p></div></div></div></footer>
