<!DOCTYPE html><html class="no-js"><head><meta charset="utf-8"><meta http-equiv="X-UA-Compatible" content="IE=edge"><title>Módosult az Európai Uniós támogatások felhasználásának eljárása</title><meta name="description" content=""><meta name="viewport" content="width=device-width, initial-scale=1"><link rel="shortcut icon" type="image/x-icon" href="/favicon.ico?"><link rel="stylesheet" href="/assets/css/style.css?v="> <script src="/js/all.js"></script><body><header><div class="container"><div class="row"><div class="col-md-12"><nav class="navbar navbar-default"><div class="container-fluid"><div class="navbar-header"> <button type="button" class="navbar-toggle collapsed" data-toggle="collapse" data-target="#bs-example-navbar-collapse-1"> <span class="sr-only">Toggle navigation</span> <span class="icon-bar"></span> <span class="icon-bar"></span> <span class="icon-bar"></span> </button> <a class="navbar-brand" href="/"> <img src="/img/logo.png" alt="Gold Consulting Logo"> </a></div><div class="collapse navbar-collapse" id="bs-example-navbar-collapse-1"><ul class="nav navbar-nav navbar-right"><li><a href="/">Kezdőlap</a><li><a href="/hirek">Hírek</a><li><a href="/szolgaltatasok">Szolgáltatások</a><li><a href="/kapcsolat">Kapcsolat</a></ul></div></div></nav></div></div></div></header><div class="post"><section id="intro" style="border: 1px dotted #ddd;"><div class="container"><div class="row"><div><div class="block"><h1>Módosult az Európai Uniós támogatások felhasználásának eljárása</h1><div class="post-info-wrapper"> Dátum <span class="bold">2012-03-05 </span></div><hr /><p><p style="text-align: justify;">A Magyar Közlönyben megjelent jogszabályváltozás eredményeként tovább csökkennek a projektek tervezésével, elindításával és kezelésével kapcsolatos határidők. A bevezetett megoldások a pályázóknak újabb könnyebbségeket, gyorsabb forráshoz jutást jelentenek.<p style="text-align: justify;">A kormányváltás utáni leltárkészítés során kiderült, hogy az európai uniós fejlesztési támogatások kifizetésének jelentős felgyorsítása nélkül a programozási időszak végére számottevő források ragadhatnak bent. Annak érdekében, hogy a következős években a még mintegy 5500 milliárd forint kifizetése megoldható legyen, olyan lépésekre van szükség, amelyek már rövidtávon is látványos eredményeket produkálhatnak. Az eddig meghozott intézkedések, amint azt a számadatok is mutatják, ilyenek voltak, hiszen a heti szinten kifizetett támogatások mértéke az utóbbi időben csaknem megnégyszereződött.<p style="text-align: justify;">A kifizetések további felgyorsításának szándéka „A 2007-2013 programozási időszakban az Európai Regionális Fejlesztési Alapból, az Európai Szociális Alapból és a Kohéziós Alapból származó támogatások felhasználásának rendjéről szóló 4/2011. (I. 28.) Korm. Rendelet” módosítását is szükségessé tette.<p style="text-align: justify;">A mostani változások, illeszkedve a korábbi irányhoz, az intézményi és a kedvezményezetti oldalra- vagyis az apparátus leterheltségéből és az elégtelen számlamennyiségből adódó problémákra- egyaránt koncentrálnak. A szolgáltató közigazgatás európai uniós pályáztatásnál történő alkalmazásával előtérbe kerül az állam és a projektgazdák együttműködése is. Olyan megoldások születtek, amelyek a pályázóknak újabb könnyebbségeket, gyorsabb forráshoz jutást jelentenek. Az újszabályozás- bizonyos feltételek mellett- az ÁFA januári emelését követve, a projektek zavartalan lebonyolítása érdekében többlettámogatásra jogosítja fel a kedvezményezetteket.<p style="text-align: justify;">Az úgynevezett szállítói finanszírozás és szállítói előleg gyakoribb alkalmazásával csak az önerőt és nem a teljes projektköltséget kell biztosítania a kedvezményezettnek, mivel a megvalósításra vonatkozó elszámolás a projekt előrehaladása közben folyamatos.<p style="text-align: justify;">Rövidül a támogatói döntéshozatali határidő, a döntési folyamatnak a projektjavaslat beérkezésétől számított 30 napon belül kell ezentúl lezáródnia. Ez legfeljebb egy alkalommal hosszabbítható meg 15 nappal. A közbeszerzésekkel kapcsolatos eljárási határidők is jelentősen rövidülnek. Ennek oka, hogy a közreműködő szervezet, illetőleg az NFÜ által eddig egymás után végzett ellenőrzési tevékenységek a módosítás eredményeként ezután párhuzamosan zajlanak majd.<p style="text-align: justify;">A jogorvoslati eljárások egyszerűsödnek, a kifogás benyújtására biztosított határidő szabályozása egyértelműbbé vált. Tovább nő a jogbiztonság. Újdonság az is, hogy jogorvoslatra az ellenőrzési hatóság által megállapított szabálytalanság esetén is mód nyílik. A pályázati folyamatok elektronizálásával- egy átlagos pályázati műveletet tekintve- átlagosan 8 nap megtakarítás érhető el.<p style="text-align: justify;">További, a kifizetések gyorsítását segítő változások:<ul style="text-align: justify;"><li>Gyorsul a támogatási konstrukciók tervezése, elindítása. A projektfelhívás elkészítése és meghirdetése maximum 30 napos határidővel történhet ezentúl.</ul><ul style="text-align: justify;"><li>A jogszabály- módosításnak köszönhetően az egyes konstrukciókat érintő- korábban kormánydöntést igénylő- kisebb változások, (pl. a prioritásokon belül bizonyos átcsoportosítások) miniszteri hatáskörben a korábbiaknál jóval gyorsabban lesznek megvalósíthatók.</ul><ul style="text-align: justify;"><li>&nbsp; A forrásvesztés megakadályozása érdekében tovább erősödik a projektmonitoring. Azon projektek estében, amelyeknél a megvalósítás elmaradásának veszélye fennáll, az NFÜ kockázatelemzés alapján egyedi, nyomon követhető cselekvési terv kidolgozását kérheti. Az NFÜ a támogatási szerződéstől való részleges elállás, illetve a támogatói okirat visszavonása előtt- a támogatási szerződés módosításának kezdeményezésével egyidejűleg- intézkedéseket kérhet, illetve foganatosíthat. (pl. csökkentheti a projektmenedzsment- költségeket, azok kifizetését feltételekhez kötheti, projektfelügyelőt rendelhet ki). Az NFÜ feladatává tett projektdoktori rendszer működtetésével a nemzetgazdasági szempontból kiemelt jelentőségű, ám adminisztratív, kifizetési és menedzsment problémákkal küzdő beruházások végrehajtására ellenőrzött módon, szaktanácsadói támogatással kerül sor. A projektfelügyelő feladata, hogy sikeres projektmegvalósítás feltételeit biztosítsa ott, ahol a határidős késedelemnek a veszélye fennáll, megszüntetve az elakadásokat, felgyorsítva a kifizetéseket.</ul><p style="text-align: justify;">Az új szabályok lehetővé teszik, hogy tartalék támogatási konstrukciók induljanak. A tartalékként nevesített kiírásokat, kiemelt projekteket aktiválni akciótervi törlésükkel és támogatási konstrukcióként való egyidejű megjelenítésükkel lehet.</div></div></div></div></section></div><p class="center-text" style="padding: 30px;"> <a href="/hirek">Vissza a Hírekhez</a><footer><div class="container"><div class="row"><div class="col-md-12"><div class="footer-manu"><ul><li><a href="">Cégünkről</a><li><a href="/kapcsolat">Kapcsolat</a><li><a href="/hirek">Hírek</a></ul></div><style>#some-element { display: none; font-size: 10px; margin-top: 10px; padding: 5px; text-transform: uppercase; } #some-div:hover #some-element { display: block; }</style><ul class="social-icons"><li> <a href="https://plus.google.com/106974874137079810788"><i class="fa fa-google"></i></a><li> <a href="https://twitter.com/gold_consulting"><i class="fa fa-twitter"></i></a><li> <a href="https://www.facebook.com/gold.consulting/"><i class="fa fa-facebook"></i></a></ul><div id="some-div"><p>* <span id="some-element"> Copyright &copy; Design &amp; Developed by <a href="http://www.themefisher.com">Themefisher</a>. All rights reserved. </span></div><p></div></div></div></footer><script async src="https://www.googletagmanager.com/gtag/js?id=UA-17340317-1"></script> <script> window.dataLayer = window.dataLayer || []; function gtag(){dataLayer.push(arguments);} gtag('js', new Date()); gtag('config', 'UA-17340317-1'); </script>
