<!DOCTYPE html><html class="no-js"><head><meta charset="utf-8"><meta http-equiv="X-UA-Compatible" content="IE=edge"><title>A fiatalok vállalkozóvá válását segítő pályázat indul</title><meta name="description" content=""><meta name="viewport" content="width=device-width, initial-scale=1"><link rel="shortcut icon" type="image/x-icon" href="/favicon.ico?"><link rel="stylesheet" href="/assets/css/style.css?v="> <script src="/js/all.js"></script><body><header><div class="container"><div class="row"><div class="col-md-12"><nav class="navbar navbar-default"><div class="container-fluid"><div class="navbar-header"> <button type="button" class="navbar-toggle collapsed" data-toggle="collapse" data-target="#bs-example-navbar-collapse-1"> <span class="sr-only">Toggle navigation</span> <span class="icon-bar"></span> <span class="icon-bar"></span> <span class="icon-bar"></span> </button> <a class="navbar-brand" href="/"> <img src="/img/logo.png" alt="Gold Consulting Logo"> </a></div><div class="collapse navbar-collapse" id="bs-example-navbar-collapse-1"><ul class="nav navbar-nav navbar-right"><li><a href="/">Kezdőlap</a><li><a href="/hirek">Hírek</a><li><a href="/szolgaltatasok">Szolgáltatások</a><li><a href="/kapcsolat">Kapcsolat</a></ul></div></div></nav></div></div></div></header><div class="post"><section id="intro" style="border: 1px dotted #ddd;"><div class="container"><div class="row"><div><div class="block"><h1>A fiatalok vállalkozóvá válását segítő pályázat indul</h1><div class="post-info-wrapper"> Dátum <span class="bold">2012-04-18 </span></div><hr /><p><p style="text-align: justify;"><strong><img src="/sites/goldconsulting.eu/files/img/fiatal%20v%C3%A1llalkoz%C3%B3.jpg" alt="fiatal vállalkozók" title="fiatal vállalkozók" style="float: left; margin-right: 10px;" height="150" width="200" />A fiatalok vállalkozóvá válását segítő, 7 milliárd forintos forrású pályázat indul az Új Széchenyi Terv (ÚSZT) keretében, májusban.</strong><p style="text-align: justify;">Magyarország egyik legkomolyabb problémája a foglalkoztatottság alacsony szintje. Bár a gazdaságilag aktív rétegek több szegmensében a foglalkoztatottság szintje az uniós átlag közelében mozog, van néhány jól azonosítható gócpont, ahol lényegesen elmaradunk az unió átlagától. Ilyenek az 50 év felettiek, a pályakezdők, a képzetlenek vagy a kisgyermeket nevelő fiatal anyukák. A kormány érzékelve a problémát, ezeket a rétegeket célozva igyekszik különböző, jól célzott foglalkoztatási programokkal beavatkozni.<p style="text-align: justify;"><strong>Két program fog elindulni</strong><p style="text-align: justify;"><strong>I.</strong><p style="text-align: justify;">A fiatalok munkaerő-piaci helyzete – különösen a válság hatására – meglehetősen kedvezőtlenül alakul. 2011-ben a 15-29 éves népesség foglalkoztatási rátája 36%, munkanélküliségi rátája pedig 18,3% volt. A fiatalok számos kihívással szembesülnek az oktatásból a munkaerő-piacra való átmenet során is.<p style="text-align: justify;">Ebben segíthet az az Új Széchenyi Terv keretében rövidesen megjelenő pályázat, amely a 18-35 éves fiatalok vállalkozóvá válását segíti elő. A pályázat a mikrovállalkozást alapítani szándékozó fiatalok felkészítését, képzését, üzleti tervének elkészítését támogatja, emellett – üzleti tervük pozitív elbírálása esetén – vissza nem térítendő támogatásban is részesülhetnek induló költségeikre. A közel 7 milliárd Ft-os forrás a tervek szerint 1600 fiatal számára teszi majd lehetővé saját vállalkozás elindítását.<p style="text-align: justify;">A pályázat két részből áll. Egyik része a potenciális fiatal vállalkozók felkészítését, képzését támogatja és az általuk indított vállalkozások inkubálását, mentorálását végzi. A vállalkozások létrehozását követően pedig további támogatást, mentorálást, tanácsadást nyújt a létrejött vállalkozások számára. Ezekre a tevékenységekre összesen 2 milliárd Ft áll rendelkezésre.<p style="text-align: justify;">A pályázat másik részében a fiatalok által elkészített és a vállalkozásfejlesztést végző szervezet által jóváhagyott üzleti terv kerül elbírálásra. Pozitív döntés esetén a fiatal vállalkozók mikrovállalkozásuk indításához induló költségeikre maximum 3 millió Ft összegű (vissza nem térítendő) támogatásban részesülnek. A forrás olyan tevékenységekre fordítható többek között, mint a cégalapítás, a kötelező engedélyek beszerzése, eszközbeszerzés, a piacra jutás támogatása (pl. marketing, formatervezés, piaci megjelenés vásárokon), információtechnológiai fejlesztések, képzéseken való részvétel, tanácsadás igénybe vétele (pl. szervezetfejlesztési, vállalati stratégiai tanácsadás), anyagbeszerzés, könyvelés, munkavállalók foglalkoztatása.<p style="text-align: justify;">A pénzbeli támogatáson túl a fiatal vállalkozók a vállalkozásfejlesztést végző szervezettől segítséget kapnak a jogszerű és sikeres működéshez, az adótudatos vállalkozói magatartás kialakításához, tanácsadásban és mentorálásban részesülnek a vállalkozás indítását követő 6 hónapban. A közvetlenül e célra fordítható összeg 4,94 milliárd.<p style="text-align: justify;">A tervek szerint a pályázat – amely várhatóan 2012. május során kerül meghirdetésre – 1600 fiatal vállalkozásának elindításához nyújt majd segítséget.<p style="text-align: justify;"><strong>II.</strong><p style="text-align: justify;">Ma Magyarországon a mikro- és kisvállalkozások a legfontosabb munkahelyteremtők, hiszen a működő összes vállalkozásból 99,9%-ot e szektor képvisel. E szervezetek gazdasági ereje egyenként nem mérhető a nagyvállalatokéhoz, azonban a szektor összességében jelentős szerepet tölt be az ország jövedelemtermelésében, a foglalkoztatottságban. A működő vállalkozások száma több mint 682 ezer, az általuk foglalkoztatottak száma meghaladja 2 millió főt.<p style="text-align: justify;">Ezeknek a vállalkozásoknak közel 60%-a egyszemélyes vállalkozás, azaz önfoglalkoztató személyekből áll, éppen ezért a foglalkoztatás bővítésként kell értelmezni a vállalkozások foglalkoztatotti létszámának növelése mellett az új vállalkozások létrehozását is. A vállalkozói aktivitás ösztönzése, új vállalkozások létrejöttének támogatása elengedhetetlen része a gazdaság fejlesztésének, a foglalkoztatás növelésének, éppen ezért a Nemzetgazdasági Minisztérium pályázatot hirdet meg vállalkozóvá válást (önfoglalkoztatást) elősegítő támogatásra a Nemzeti Foglalkoztatási Alapból.<p style="text-align: justify;">Támogatás annak nyújtható, akit a munkaügyi központ legalább három hónapja álláskeresőként nyilvántart, vagy aki rehabilitációs járadékban részesül, és aki önmaga foglalkoztatását egyéni vállalkozás keretében, gazdasági társaság - a társaság tevékenységében személyesen közreműködő - tagjaként, mezőgazdasági őstermelőként oldja meg.<p style="text-align: justify;">Pályázati eljárás keretében 3 millió forintig visszatérítendő, részben visszatérítendő vagy vissza nem térítendő kamatmentes tőkejuttatás nyújtható. A támogatás működtetésére a Nemzeti Foglalkoztatási Alapból több mint 1 milliárd forint áll rendelkezésre.<p style="text-align: justify;">Az előző évek gyakorlatának megfelelően a támogatás igénylésének feltétele, hogy a pályázó 20 % önrésszel rendelkezzen. A támogatásra a lakóhely, illetve tartózkodási hely szerint illetékes munkaügyi központoknál lehet a pályázatokat benyújtani.</div></div></div></div></section></div><p class="center-text" style="padding: 30px;"> <a href="/hirek">Vissza a Hírekhez</a><footer><div class="container"><div class="row"><div class="col-md-12"><div class="footer-manu"><ul><li><a href="">Cégünkről</a><li><a href="/kapcsolat">Kapcsolat</a><li><a href="/hirek">Hírek</a></ul></div><style>#some-element { display: none; font-size: 10px; margin-top: 10px; padding: 5px; text-transform: uppercase; } #some-div:hover #some-element { display: block; }</style><ul class="social-icons"><li> <a href="https://plus.google.com/106974874137079810788"><i class="fa fa-google"></i></a><li> <a href="https://twitter.com/gold_consulting"><i class="fa fa-twitter"></i></a><li> <a href="https://www.facebook.com/gold.consulting/"><i class="fa fa-facebook"></i></a></ul><div id="some-div"><p>* <span id="some-element"> Copyright &copy; Design &amp; Developed by <a href="http://www.themefisher.com">Themefisher</a>. All rights reserved. </span></div><p></div></div></div></footer>
